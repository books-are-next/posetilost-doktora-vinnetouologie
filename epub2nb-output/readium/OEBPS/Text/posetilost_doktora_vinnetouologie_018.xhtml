<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>posetilost_doktora_vinnetouologie-15</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="posetilost_doktora_vinnetouologie-15" xml:lang="cs-CZ">
		<div class="Z-kladn--textový-r-meček">
			<p id="_idParaDest-14" class="MLP_uroven2_kapitola ParaOverride-1">Praxe</p>
			<p class="MLP_text_bez1radku ParaOverride-1">Bylo jaro, poslední jaro, které s&#160;námi Dědek studoval na fakultě, i&#160;když už nechodil na přednášky a&#160;na semináře jako my, ale docházel na ústecké gymnázium v&#160;Jateční ulici na praxi. Měl obrovský přehled a&#160;navíc okouzloval svými naškrobenými košilemi, takže mu ještě během té praxe nabídli místo, a&#160;dokonce by mu zařídili odklad nástupu na vojnu.</p>
			<p class="MLP_text ParaOverride-1">Není divu, že toho dne byl Dědek v&#160;dobrém rozmaru. Měl zrovna suplovat tělocvik, před hodinou si prohlížel v&#160;tělocvičně nářadí a&#160;úplně v&#160;koutě našel zastavěný obrovský odrazový můstek. Vzpomněl si najednou na Bláhu a&#160;hned se rozhodl, že můstek vyzkouší. Postavil jej doprostřed tělocvičny, za něj švédskou bednu a&#160;v&#160;přiměřené vzdálenosti asi tři žíněnky. Na začátku hodiny vybral jednoho odvážlivce a&#160;sám se postavil za švédskou bednu, aby mu mohl dát záchranu. Úplně se ale přepočítal: můstek katapultoval žáka vysoko do vzduchu, ten přelétl nad švédskou bednou a&#160;marně plácal rukama do vzduchu. Zkoprnělý Dědek pochopil, že žíněnky kladl na zem úplně zbytečně. Rychle se vymrštil a&#160;stihl tu živou střelu chytit za kotník, aby se nerozplácla o&#160;zeď na konci tělocvičny. Když se sebrali ze země a&#160;zjistili, že ani jeden nemá nic zlomeného, přísahal si Dědek, že už nepomyslí na Bláhu a&#160;nebude dělat blbiny, aby nepřišel o&#160;nabídku.</p>
			<p class="MLP_text ParaOverride-1">Jenže hned nato přednášel v&#160;dějepise o&#160;jednom hodně problematickém dějinném okamžiku, ve kterém Rusové zabrali Bělorusko, Ukrajinu a&#160;další území. Naše historická věda tvrdila, že k&#160;tomu byli přinuceni rostoucí hrozbou fašismu a&#160;prozíravě si vytvářeli nárazníkový pás. Kdekdo ale věděl, že Stalin měl v&#160;té době s&#160;Hitlerem podepsaný pakt o&#160;neútočení, na který se hodně spoléhal, a&#160;že slavné nárazníkové pásmo byla prachsprostá okupace.</p>
			<p class="MLP_text ParaOverride-1">Dědek měl s&#160;tímhle tématem velký problém, protože chodil čtyři semestry na doplňkový seminář k&#160;Zoje a&#160;ta mu vtloukala do hlavy, že úplně nade vším na střeše za komínem má hnízdit etika, nicméně po příhodě s&#160;můstkem byl rozhodnutý, že téma odpapouškuje.</p>
			<p class="MLP_text ParaOverride-1">Jenže studenti během hodiny vyrušovali trochu víc než obvykle a&#160;Dědek se tím nechal vyvést z&#160;míry. Vyvolal jednoho studenta a&#160;zeptal se, proč ho látka nezajímá. „Protože nám stejně neříkáte, jak to bylo doopravdy.“ A&#160;všechny ty hodiny na seminářích u&#160;Zoji a&#160;taky vlastně celá vinnetouologie, které byl Dědek doktorem, se najednou vzepřely. Když s&#160;ním ten mladík mluví tak upřímně a&#160;když to vypadá, že studenti ještě mají nějaké ideály, nechtěl být Dědek někým, kdo je o&#160;ně připraví, a&#160;začal nanovo. Ve třídě by bylo slyšet špendlík. Nikdo ani nedutal a&#160;na konci hodiny se dočkal potlesku. Jenže ne všichni asi měli ideály, protože jeden z&#160;těch studentů Dědka udal ředitelce gymnázia a&#160;ta si ho zavolala na příští den do kanceláře. Když zaťukal a&#160;vešel, spatřil vedle ředitelky proděkana Krátkého. A&#160;tak nejenže přišel o&#160;slíbené místo na gymplu a&#160;slíbený odklad vojny, ale při státnicích neprošel přes katedru marxismu.</p>
			<p class="MLP_text ParaOverride-1">A&#160;ještě než se Dědek vzpamatoval a&#160;ještě než se vzpamatovala Monika, se kterou se usilovně snažili mít miminko, dostal povolávací rozkaz do vojenského učiliště v&#160;Liptovském Mikuláši, kde měl rok učit budoucí důstojníky dějepis. Když se po roce vrátil, nesehnal v&#160;Ústí místo a&#160;dojížděl na učňák až do Lovosic.</p>
		</div>
</body>
</html>