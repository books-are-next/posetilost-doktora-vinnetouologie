<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>posetilost_doktora_vinnetouologie-32</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="posetilost_doktora_vinnetouologie-32" xml:lang="cs-CZ">
		<div class="Z-kladn--textový-r-meček">
			<p id="_idParaDest-31" class="MLP_uroven2_kapitola ParaOverride-1">Stříbrný vítr</p>
			<p class="MLP_text_bez1radku ParaOverride-1">Za několik dní nato byla důležitá porada. Mířil jsem ke škole, čím blíž škole, tím více žáků mne zdravilo a&#160;já se snažil nedávat na sobě nic znát. Samozřejmě jsem si byl jist, že se to prolátlo a&#160;všichni se mi za zády smějí. Čekaly mne dvě hodiny, které jsem měl odučit, a&#160;hlavou se mi honilo, kde vezmu sílu přečkat je se ctí.</p>
			<p class="MLP_text ParaOverride-1">Nakonec to bylo za mnou. Zbývala porada. Seznámil jsem kolegy s&#160;plánovanými akcemi, změnami a&#160;přesuny a&#160;otevřel diskusi. Nikdo se nepřihlásil, snad mne chtěli šetřit. Jenom Hrdlička se mnou neměl slitování a&#160;vzal si slovo. Mluvil a&#160;mluvil. Seděl jsem a&#160;čas utíkal a&#160;mně to přišlo jako celá věčnost. Vzduch v&#160;místnosti houstl, a&#160;tak jsem najednou vstal a&#160;otevřel okno. Otevřel jsem dokořán, zhluboka se nadýchl a&#160;na ploché střeše protějšího domu spatřil něco, co mne přinutilo na Hrdličku úplně zapomenout.</p>
			<p class="MLP_text ParaOverride-1">V&#160;Ústí byl ještě sníh, ale ten den svítilo slunce a&#160;už mělo sílu, blížilo se jaro, trochu foukalo, ale vál docela teplý vítr. Na střeše přes ulici, jen kousek ode mne stála dívka v&#160;šatech a&#160;vlasy jí vlály. Najednou si šaty sundala a&#160;držela je ve větru. Nebyla v&#160;tom erotika, co mi vyrazilo dech. Měla na sobě tlusté zimní punčocháče, jejichž rozkrok se rád shrnuje holkám ke kolenům, a&#160;teplé tričko s&#160;dlouhými rukávy. Stála tam, vítr se jí snažil šaty vytrhnout a&#160;já si vzpomněl na svou ženu. Zmocnilo se mne to jako vír. Věděl jsem, jak moc riskuji, ale přesto jsem vyběhl bez omluvy z&#160;místností.</p>
			<p class="MLP_text ParaOverride-1">Z&#160;ředitelny jsem volal Bláhovi, potřeboval jsem o&#160;tom s&#160;někým mluvit. Nebral telefon. Zkusil jsem v&#160;zoufalství i&#160;Dědka, ale taky nic. Utekl jsem domů a&#160;snažil se nějak zabavit, ale nešlo to, musel jsem pořád myslet na děvče na střeše. Kdyby už byla doma žena, položil bych jí hlavu na prsa a&#160;dokázal snad na všechno zapomenout jako v&#160;posledních letech tolikrát. Zaskočilo mne to, přísahal bych, že to musí být únavou.</p>
			<p class="MLP_text ParaOverride-1">Byla už tma, když jsem vyšel ven. Chvíli jsem se toulal ulicemi Ústí sem a&#160;tam, ale nakonec jsem stejně zamířil k&#160;odbočce, kterou jsem ten večer už několikrát minul: k&#160;úzké asfaltce stoupající na Mariánskou skálu, tyčící se nad Labem. Došel jsem k&#160;místu, kde jsem naposledy viděl Zoju, a&#160;snažil se najít klid a&#160;štěstí, které měla v&#160;očích.</p>
			<p class="MLP_text ParaOverride-1">Unavený jsem si sedl na lavičku. Snažil jsem se promítnout za zavřenými víčky alespoň svůj film, sestříhaný ze záběrů u&#160;mlýna, v&#160;roklích, na Loupežnické skále, ale jako by se přetrhl, jako by najednou nešel nasadit do promítačky.</p>
			<p class="MLP_text ParaOverride-1">Zbývalo mi to poslední. Zdravou rukou jsem vyhloubil jamku, pak do ní ruku vložil a&#160;opatrně ji zahrnul hlínou. Loktem ovázané ruky to šlo těžce a&#160;pomalu, ale nakonec bylo všechno hotové. Klečel jsem jako kdysi Bláha a&#160;v&#160;duchu křičel: „Jestli tam na druhé straně někdo je, tady jsem, volám, přijďte mi na pomoc.“ Klečel jsem dlouho a&#160;nakonec jsem usnul vyčerpáním. I&#160;ve spánku mi ale srdce bušilo a&#160;upěchovaná hlína vysílala zemí jako tamtamy můj tep.</p>
		</div>
</body>
</html>