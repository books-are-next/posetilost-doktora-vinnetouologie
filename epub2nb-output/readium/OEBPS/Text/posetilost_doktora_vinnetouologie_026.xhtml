<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>posetilost_doktora_vinnetouologie-23</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="posetilost_doktora_vinnetouologie-23" xml:lang="cs-CZ">
		<div class="Z-kladn--textový-r-meček">
			<p id="_idParaDest-22" class="MLP_uroven2_kapitola ParaOverride-1">Aura</p>
			<p class="MLP_text_bez1radku ParaOverride-1">Každý z&#160;nás se s&#160;tím zjevením vyrovnával po svém, nejživelněji samozřejmě Bláha. Slídil a&#160;slídil po meditačních kurzech, po kurzech jógy, zenu a&#160;kdovíčeho ještě. Dalo mu to velkou práci, protože v&#160;té době vědělo o&#160;takových věcech jen pár zasvěcených, literatura skoro nevycházela a&#160;také to nebyl takový kšeft jako dnes.</p>
			<p class="MLP_text ParaOverride-1">Do začátku léta přes Bláhu přelétla lavina kurzů, ale odpověď na svoje otázky v&#160;nich stejně nenašel.</p>
			<p class="MLP_text ParaOverride-1">Na jedné víkendové akci v&#160;Krušných horách nacvičoval Bláha s&#160;ostatními účastníky celou sobotu způsob běhu na dálku, který používají poslové mezi kláštery v&#160;Tibetu. Vinnetouolog se sám nabídl, že bude večer běhat ještě mezi chatou a&#160;nedalekým lesem a&#160;vždycky přitáhne kus dřeva do krbu. Měl za sebou už pár okruhů a&#160;u&#160;chaty se kupila slušná hromada klacků, když našel svůj zlatý hřeb. Byla to souše skoro šest metrů vysoká. Bláha se rozeběhl zpátky, cítil, jak mu při každém skoku kmínek pruží v&#160;ruce, a&#160;připadal si také pružný, připadal si silný, měl ohromnou náladu.</p>
			<p class="MLP_text ParaOverride-1">Mezitím v&#160;prvním patře vedoucí kurzu vysvětloval účastníkům, že aura je jemně zářící energetický obal kolem lidského těla, mnozí lidé ji můžou vidět a&#160;ty nejjemnější přístroje jsou už dokonce schopny ji měřit. Protože se začínalo stmívat, rozhodl se, že svou auru přede všemi zvětší.</p>
			<p class="MLP_text ParaOverride-1">V&#160;tom okamžiku dobíhal pod okno Bláha se vztyčenou souší. Měl bujarou náladu, a&#160;kdyby byl býval řičel svoje „Do roztrhání těláá!!“, byli by si ho všimli. Jenže teď se cítil jako jogín a&#160;mlčel. Tyčka mu stále ještě připadala jako pírko, takže ji ještě v&#160;běhu rovnou opřel o&#160;zeď chaty, aby se o&#160;ni na zemi nikdo nepřerazil. Přehlédl však elektrické vedení pod střechou.</p>
			<p class="MLP_text ParaOverride-1">„Teď,“ zašeptal vedoucí kurzu s&#160;výdechem. Vzápětí místnost ozářil záblesk a&#160;hned po něm druhý, někteří by se vsadili, že ozářily celou oblohu. Přísahali by, že ze zad, z&#160;ramenou a&#160;hlavy vedoucího srší namodralé blesky, a&#160;jedna starší paní se vrhla na kolena a&#160;křičela, že se jim zjevil Buddha.</p>
			<p class="MLP_text ParaOverride-1">Bláha vykřikoval mezi šluky, že už si zvykl na pocit, že posere všechno, na co sáhne, že naštve skoro každýho, komu se rozhodne udělat radost, ale že se mu zvrhne v&#160;grotesku i&#160;pátrání po smyslu života, to že je na něj moc. Ráno odjel stopem do Prahy na ředitelství státních cirkusů, protlačil se na personální oddělení a&#160;paní u&#160;přepážky naprosto vážným hlasem oznámil, že je obrovský exot, kterého by v&#160;manéži určitě měli nějak využít.</p>
			<p class="MLP_text ParaOverride-1">Kupodivu Bláhu státní cirkusy opravdu využily. Jejich zaměstnanci trávili velikou část roku na cestách, vozili s&#160;sebou v&#160;maringotkách děti, a&#160;aby během štace úplně nezpustly, potřebovali pro ně učitele.</p>
			<p class="MLP_text ParaOverride-1">Nabídli mu, že by mohl odjet okamžitě s&#160;jedním cirkusem, od kterého utekla učitelka, protože opilí stavěči stanů dlouho do noci kývali její maringotkou a&#160;nechtěli přestat, dokud se neukáže v&#160;okénku nahá. Měli jsme oba před státnicemi, soustředilo to na sebe skoro všechnu naši pozornost, takže když Bláha hned po nich nastoupil do vlaku a&#160;na dlouho nám zmizel z&#160;očí, bylo to, jako by máchl proutkem.</p>
		</div>
</body>
</html>