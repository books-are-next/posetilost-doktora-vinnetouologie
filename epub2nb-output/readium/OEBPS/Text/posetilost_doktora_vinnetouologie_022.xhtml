<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>posetilost_doktora_vinnetouologie-19</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="posetilost_doktora_vinnetouologie-19" xml:lang="cs-CZ">
		<div class="Z-kladn--textový-r-meček">
			<p id="_idParaDest-18" class="MLP_uroven2_kapitola ParaOverride-1">Monika</p>
			<p class="MLP_text_bez1radku ParaOverride-1">Když se Monika nastěhovala k&#160;Dědkovi a&#160;začala chodit na brigády do nemocniční prádelny, brávala si tam vyřazené doktorské pláště, košile a&#160;kalhoty, barvila je a&#160;batikovala a&#160;chodila v&#160;nich upnutá až po krk, aby si jí už nikdy nevšímal žádný jiný muž než Dědek.</p>
			<p class="MLP_text ParaOverride-1">Když nastoupila do práce, začalo na ni všechno padat. Do té doby se mohla stýkat jen se svými kamarády. Teď ale trávila čas v&#160;práci, mezi lidmi různého věku, které si nevybrala a&#160;ani si s&#160;nimi nerozuměla. Dědek byl daleko a&#160;jen občas se dostal do Ústí z&#160;Liptovského Mikuláše a&#160;my, kteří ještě studovali, nemohli jejím problémům rozumět. Monika se upnula na představu, že otěhotní. Ale stále se to nějak nedařilo a&#160;nakonec ji ovládl strach, že děti nemůže mít vůbec.</p>
			<p class="MLP_text ParaOverride-1">Často se jí zdávalo, že padá do hluboké propasti a&#160;jen kdesi nahoře vidí ještě proužek světla. Ten proužek se však stále zužoval a&#160;Monika navštívila psychiatra. Od něj se dozvěděla, že její neschopnost mít děti je jenom mentální blok. Chytla se toho světla a&#160;najednou po dlouhé době začala zase chodit v&#160;minisukních a&#160;tričkách s&#160;velkým výstřihem&#160;– k&#160;psychiatrovi. Líčila na něj past, protože se bála, že jí unikne spolu s&#160;poslední nadějí, kterou si ještě dovedla představit.</p>
			<p class="MLP_text ParaOverride-1">Líčila ji dobře, doktor se chytil a&#160;sám uviděl v&#160;Monice také jedinou naději, že se dočká syna, protože se svou ženou měl tři holky a&#160;paní další pokusy odmítala. Zatoužil po mužském potomkovi s&#160;pacientkou, která se u&#160;něj léčila z&#160;depresí, že nemůže mít děti!</p>
			<p class="MLP_text ParaOverride-1">Opustil svou rodinu a&#160;nastěhoval se k&#160;Monice do Dědkova bytu a&#160;odtud dlouho skoro nevycházeli. Monika první začala tušit, že celý výsledek jejího snažení je jen trapné dobrodružství a&#160;že si přivedla do bytu oběť povolání, pomateného psychiatra, s&#160;nímž se stejně žádného dítěte nedočká. Mezitím vystřízlivěl i&#160;on a&#160;vrátil se k&#160;ženě.</p>
			<p class="MLP_text ParaOverride-1">My s&#160;Bláhou to dlouho nevěděli. Chtěli jsme sice Moniku sem tam někam vytáhnout, ale vyhýbala se nám. Celé jsme to zjistili skoro jako poslední. I&#160;Dědek to dávno věděl. Jednoho dne za ním přijela přímo do kasáren Zoja. Hodila motorku na stojan před bránou a&#160;za ní se hrnul Ripl. Dědka odvolali rovnou z&#160;hodiny, protože Ripla s&#160;sebou Zoja měla právě proto, že si to mohl dovolit. A&#160;zatímco plukovníkovi ukazovali velitelé učiliště autopark, učebny a&#160;koutek tradic, stihla Zoja říct Dědkovi v&#160;kabinetě, že ji Monika poprosila, aby mu vrátila klíče od jeho bytu a&#160;vysvětlila mu, jak to všechno bylo.</p>
			<p class="MLP_text ParaOverride-1">Navíc ale stihla Dědkovi říct, že si Monika sama neporadí a&#160;jestli si ty klíče Dědek vezme, tak bude ona, Zoja, strašně zklamaná: znamenalo by to, že za ty roky z&#160;jejích řečí vůbec nic nepochopil a&#160;že si kvůli němu jen zbytečně třepila hubu. Byl by jako všichni ostatní, co říkají, že milují své ženy a&#160;děti a&#160;přátele, ale ve skutečnosti jsou to jen účetní, kteří si v&#160;duchu zapisují, co do koho vrazili, a&#160;číhají, kdy jim to vrátí zpátky, a&#160;kňučí, když se jim vrací míň. A&#160;tomu hokynaření, tomu počítání „má dáti&#160;– dal“ pak říkají lidský život.</p>
			<p class="MLP_text ParaOverride-1">Pustila se do Dědka bez varování. Klíče od Moniky jí přitom stále ještě cinkaly v&#160;ruce a&#160;Dědkovi se oči otevíraly úžasem, když mu začalo svítat, co po něm vlastně chce. A&#160;Zoja, natlakovaná dlouholetým mlčením, už nedokázala zavřít jednou vytvořenou skulinu, měla najednou úplně povyrážené jističe a&#160;metala Dědkovi do tváře, že je stará a&#160;ošklivá, že má strach, že zhrubla v&#160;ustavičných bojích a&#160;půtkách o&#160;svou alternativu, o&#160;tu svou staroslověnštinu, že má někdy hrůzu z&#160;toho, že někde něco udělala špatně a&#160;zasvětila svůj život něčemu, co je úplný nesmysl.</p>
			<p class="MLP_text ParaOverride-1">Prosila Dědka, ať se vzchopí, že potřebuje alespoň jednou po dlouhé době vidět někoho velkorysého, kdo dokáže dávat a&#160;nekoukat koutkem oka, co mu to vzápětí hodí, alespoň jednou, než jí vyprší čas. Pak rázem zmlkla, vztekle si dupla těžkou motorkářskou botou, narazila si přilbu značky Bell a&#160;sklopila hledí.</p>
			<p class="MLP_text ParaOverride-1">Když Dědka po roce propustili zpátky do Ústí, půjčil si od rodičů auto a&#160;jel pro Moniku k&#160;jejím rodičům, sám jí sbalil věci, protože vůbec nejevila známky radosti a&#160;jenom seděla v&#160;křesle a&#160;koukala do prázdna, a&#160;odvedl ji do auta. Odvezl ji zpátky do garsonky na Klíši a&#160;sám dával do regálů její věci, ačkoli Monika vůbec neděkovala, ani se na něj neusmála, nedala celé léto najevo ani kousek radosti a&#160;jenom kolem něj chodila a&#160;vedle něj jedla a&#160;vedle něj spala, ale jinak nic.</p>
			<p class="MLP_text ParaOverride-1">A&#160;my s&#160;Bláhou hleděli na ty dva s&#160;úžasem. Na Dědka především, který nám úplně rozboural všechny hranice, úplně překročil meze našeho chápání, takže nám zvolna začínalo docházet, co po nás Zoja vlastně chce.</p>
		</div>
</body>
</html>