<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>posetilost_doktora_vinnetouologie-17</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="posetilost_doktora_vinnetouologie-17" xml:lang="cs-CZ">
		<div class="Z-kladn--textový-r-meček">
			<p id="_idParaDest-16" class="MLP_uroven2_kapitola ParaOverride-1">Krásný večírek</p>
			<p class="MLP_text_bez1radku ParaOverride-1">Bláhovi zbyla z&#160;letní brigády do začátku semestru trocha peněz a&#160;moc ho mrzelo, že jsme nemohli s&#160;Dědkem oslavit za ty peníze státnice. Moc ho mrzelo, že mu nemůže oplatit výlet s&#160;růžovým roudnickým. Jednou přilítl celý rozzářený a&#160;řval už z&#160;dálky, že má úžasnej plán. Ten den na nástěnkách vedle děkanátu vyvěsili termíny povinných kurzů a&#160;Bláha tam vyčetl, že pojedeme s&#160;katedrou tělocviku koncem září do Tater a&#160;budeme bydlet v&#160;kempu u&#160;Liptovské Mary, kousek od Dědkova učiliště. Těsně před odjezdem dokonce katedra přibírala několik studentů na doplnění volných míst, takže s&#160;námi mohla jet i&#160;Monika.</p>
			<p class="MLP_text ParaOverride-1">Na kurzech byla zakázaná konzumace alkoholu, a&#160;tak se Bláhův sen oplatit Dědkovi procházku s&#160;roudnickým brzy rozplynul. Když si to přihasil k&#160;autobusu s&#160;obrovským ruksakem, ve kterém to cinkalo lahvemi, nechal vedoucí zájezdu Bláhu všechny lahve vyložit a&#160;dohodl se s&#160;řidičem, že budou celou dobu zamčené u&#160;nářadí.</p>
			<p class="MLP_text ParaOverride-1">I všechny stánky v&#160;kempu a&#160;jediná hospoda v&#160;okolí věděly, že nám nesmějí nalévat. Bláha skřípal zuby a&#160;vymýšlel nouzový plán. Čas ho přitom tlačil, protože se pomalu blížila sobota, kdy Dědek slíbil, že si zařídí propustku a&#160;půjde s&#160;námi na výpravu a&#160;potom na plánovaný večírek.</p>
			<p class="MLP_text ParaOverride-1">Nakonec Bláhu zachránila jeho vášeň pro sázky. Sázel se totiž tak dlouho s&#160;kuchařem hospody, kam jsme chodili na jídlo a&#160;která byla nejvíc střežená, až konečně vyhrál, a&#160;kuchař musel slíbit, že nám otevře zadní vchod do kuchyně a&#160;tam obdržíme každý dvě borovičky.</p>
			<p class="MLP_text ParaOverride-1">Bláhovi to přišlo málo a&#160;chtěl se sázet dál, ale kuchař byl neoblomný. V&#160;sobotu ráno nás Bláha se strašlivě vážnou tváří přesvědčoval, abychom si na túru nebrali žádné jídlo a&#160;pořádně vyhládli, pak že i&#160;ty dvě borovičky dostanou razanci.</p>
			<p class="MLP_text ParaOverride-1">Celou výpravu kolem nás kroužil se zdviženým prstem, Dědkovi dokonce v&#160;nestřežené chvíli nakukoval do baťohu, jestli tam nepašuje nějaké kádéčko, a&#160;my běhali pod jeho dozorem celý den po hřebenech Tater s&#160;prázdnými a&#160;kručícími břichy, zatímco nás Bláha šeptem povzbuzoval, ať si neničíme předem naději na ten krásný večírek.</p>
			<p class="MLP_text ParaOverride-1">Za odměnu nás se soumrakem propašoval zadními dveřmi do kuchyně místní koliby, postavil před nás tuplované panáky borovičky podle slovenské míry, pronesl slavnostní ódu na Dědka a&#160;jeho promoci, jako první do sebe kopl kořalku na ex a&#160;pak se na nás neuvěřitelně usmál. A&#160;protože alkohol působil opravdu bleskově, přecházel ten úsměv v&#160;hlasitý chechot.</p>
			<p class="MLP_text ParaOverride-1">Krátce po dopití druhého přídělu jsme se už pohybovali nekoordinovaně a&#160;přestávalo nám být rozumět. Když si toho všiml i&#160;pořádně rozjetý Bláha, začal řvát nadšením. Kuchař vyběhl z&#160;kuchyně, chytl Bláhu pod krkem a&#160;šeptal mu do obličeje přiškrceným hlasem, že sázka je sázka, ale že zadělává na pořádnej průšvih, a&#160;jestli bude takhle ryčet, vyrazí ho ze dveří a&#160;ještě mu pořádných pár nandá.</p>
			<p class="MLP_text ParaOverride-1">Nato ho Bláha vyzval k&#160;sázce o&#160;další borovičky a&#160;chytl ho za rukáv. Kuchař s&#160;ním chvíli cloumal, pak se naštval a&#160;nabídl Bláhovi, že se s&#160;ním teda vsadí, kdo z&#160;nich dvou je starší. Ale jestli prohraje, dostane od něj jednu do huby.</p>
			<p class="MLP_text ParaOverride-1">Dědek oněměl úžasem a&#160;já to považoval za fór. Kuchařovi mohlo být už přes čtyřicet, ale borovičkou nasáklý Bláha se rozzářil, křičel, že platí, hned si s&#160;kuchařem plácl a&#160;bledý Dědek to musel rozseknout. Vytáhli občanky a&#160;položili je na stůl. Dvaačtyřicetiletý kuchař se pak jenom malinko rozmáchl a&#160;zasáhl Bláhovu spodní čelist, načež se Bláha skácel mezi stoly.</p>
			<p class="MLP_text ParaOverride-1">Když vstal, čelist mu visela kousek nad ramenem a&#160;všichni jsme se vyděsili. Bláha si tišil bolest deckou borovičky od kuchaře, my ho podpírali a&#160;Monika běžela najít zdravotnici výpravy, studentku maturitního ročníku ústecké zdrávky, která nás doprovázela na všech výpravách s&#160;brašničkou první pomoci. Studentka slíbila, že nic nepoví, ale po ohledání čelisti trvala na odvozu raněného do nemocnice v&#160;Popradu, z&#160;čehož ovšem koukal velký průšvih. A&#160;tak jsme nakonec přijali návrh kuchaře, zkušeného rváče, že čelist vrátí zpátky perdou z&#160;druhé strany.</p>
			<p class="MLP_text ParaOverride-1">Pak rychle nalil borovičku té budoucí sestřičce, která úplně zbledla a&#160;málem omdlela a&#160;opakovala pořád dokola, že se to musí udělat v&#160;narkóze. Jenže Bláha huhlal, že mu je to jedno, protože má už stejně úplně pokaženej ten krásnej večírek, statečně nastavil čelist a&#160;kuchař mu ji na druhý pokus vrátil na původní místo.</p>
			<p class="MLP_text ParaOverride-1">Do rána ve stanu označeném červeným křížem huba Bláhovi tak zmodrala a&#160;otekla, že v&#160;ní měl dírku jenom na malíček. Vedoucí výpravy dlouho Bláhu očichával a&#160;opakoval, že je něčím podezřelým cítit, a&#160;odmítal uvěřit, že se to stalo ve sprše. A&#160;pohrozil, že při nesplnění požadovaného limitu túr bude muset celou věc nahlásit.</p>
			<p class="MLP_text ParaOverride-1">Bláha nás tedy požádal, abychom někde sehnali francovku a&#160;cukr, a&#160;pak všechny lahvičky s&#160;alpou, které jsme od kolegů vybrali, rozpouštěl v&#160;ešusu s&#160;cukrem. Vzniklé analgetikum, jak té kaši říkal, dokázal prostrčit otvorem v&#160;ústech na kávové lžičce. Po půl ešusu začal vydávat tlumený bublavý smích a&#160;krátce před výpravou tiše zakloktal, že je připraven.</p>
			<p class="MLP_text ParaOverride-1">Vyrazili jsme s&#160;obavami, sestřička se od Bláhy nehnula na krok, připravená kdykoli použít svou brašnu s&#160;první pomocí, ale Bláha se překonával. Občas na chvíli zmizel a&#160;prostrkával si s&#160;její pomocí někde za skálou analgetikum dírkou v&#160;obličeji, který si na radu zdravotnice máčel ve všech plesech, vodopádech a&#160;bystřinách, takže začal dokonce splaskávat.</p>
			<p class="MLP_text ParaOverride-1">Teprve když jsme se blížili k&#160;nejvyššímu bodu výpravy a&#160;stoupali svahem prudce do Priečného sedla, začal ztrácet dech, přestal mluvit a&#160;přestal se po nás ohlížet. Zdálo se, jako by měl oči zabodnuté do jednoho bodu, do hýždí budoucí sestřičky, která stoupala do prudkého svahu těsně před ním.</p>
			<p class="MLP_text ParaOverride-1">Když se mu podařilo vydrápat v&#160;tomhle stavu do sedla, trval Dědek na tom, že musí dát tu jeho směs na rozbor, že možná Bláha mimoděk objevil něco užitečného pro lidstvo. Ale Bláha držel ešus pevně a&#160;místo toho začal najednou huhlavě, ale s&#160;nadšením popisovat určité partie na těle budoucí zdravotnice s&#160;tím závěrem, že by se ani se dvěma ešusy své kaše nevydrápal nahoru, nebýt „toho odvěkého chtíče“.</p>
		</div>
</body>
</html>