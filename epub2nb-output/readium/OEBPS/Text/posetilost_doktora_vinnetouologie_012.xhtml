<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>posetilost_doktora_vinnetouologie-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="posetilost_doktora_vinnetouologie-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_kapitola ParaOverride-1">Jak se vyhnout kopcům</p>
			<p class="MLP_text_bez1radku ParaOverride-1">Neodvážil jsem se tenkrát tu neznámou oslovit. Ale přestat na ni myslet jsem také nedokázal. A&#160;vyčítal jsem si tu svoji neschopnost. Strašně jsem si ji vyčítal a&#160;vracel se na to nádraží a&#160;doufal, že se ještě někdy objeví a&#160;já budu statečnější.</p>
			<p class="MLP_text ParaOverride-1">Začal jsem si připadat ve skalách sám a&#160;brával s&#160;sebou alespoň Bláhu. Soutěskami se valila oblaka dýmu, mezi škvírami v&#160;prknech boudy na Loupežnické skále se protahoval kouř a&#160;jednou mezi šluky Bláha rozhodl, že taková krajina je jako stvořená k&#160;romantickému výletu na dvojkole.</p>
			<p class="MLP_text ParaOverride-1">Dědek oponoval, že krajina kolem Hřenska je trochu kopcovitá na ten krám, že to ví moc dobře, protože se na něm zkusili s&#160;Monikou několikrát projet a&#160;jejich společná síla jen taktak udržovala zarezlý stroj v&#160;chodu. Ale Bláha se jen usmál: do Děčína se přece pojede vlakem, do Hřenska je krásná rovinka a&#160;zbytek trasy se všem kopcům vyhneme.</p>
			<p class="MLP_text ParaOverride-1">Zpočátku to tak vypadalo, ještě kousek před Hřenskem, když Monika s&#160;Dědkem romanticky supěli na darovaném dvojkole a&#160;Bláha kolem nich kroužil na fešáckém stroji vypůjčeném od Dědka a&#160;ještě jim stíhal vypouštět do cesty oblaka dýmu nebo řvát svoje pověstné: „Jedém! Honém! Do roztrhání tělááá!!! Jedééém!!!“</p>
			<p class="MLP_text ParaOverride-1">Ale když oba s&#160;dvojkolem na zádech scházeli dlouhatánské kamenné schody k&#160;jetřichovickému mlýnu, jejich obličeje se pomalu křivily, protože málokdy se podařilo sejít o&#160;stupeň současně. Už v&#160;půlce schodů měli oba na těle pár modřin a&#160;náladu pod psa a&#160;v&#160;takových chvílích lidé často hledají příčinu svého neštěstí. Ta stojí opodál s&#160;odlehčeným kolem elegantně přes rameno a&#160;mezi šluky se jim nepokrytě řehtá.</p>
			<p class="MLP_text ParaOverride-1">Pod schody má Dědek s&#160;Monikou několik minut na odpočinek a&#160;také na rozmyšlenou. Chtějí celou proceduru prodělat ještě jednou a&#160;vytáhnout kolo po schodech zpátky nahoru, anebo s&#160;ním raději přejdou po oslizlé kládě nad hučícím jezem? Jinou variantu trasa prostě nenabízí.</p>
			<p class="MLP_text ParaOverride-1">Bláha asi svou chybu uznává, protože Dědkovi navrhuje, že s&#160;ním ten stroj přes řeku přenese. To Moniku uklidní, ale jen do chvíle, než se zjistí, že Dědek trpí paranoidní závratí.</p>
			<p class="MLP_text ParaOverride-1">Po dlouhých mukách je pro Dědka vlastně vysvobozením, když spadne i&#160;s&#160;Bláhou do hučící vody. Zatímco lezou ven, začne si Monika zpívat, poskakuje sem a&#160;tam, a&#160;když má jistotu, že se ten starý krám už nevynoří, vyklubou se z&#160;toho opravdické taneční kroky. A&#160;sotva se její šokovaný intelektuál vydrápe z&#160;nepřátelského živlu, vrhá se mu radostně kolem krku s&#160;takovou vervou a&#160;štěstím, že Dědka přejde zlost.</p>
			<p class="MLP_text ParaOverride-1">Jenže Bláha ani nestihne dokouřit první cigaretu a&#160;Monika ani nestihne pustit Dědkův krk, když se z&#160;vody vyvalí pár velkých bublin a&#160;hned za nimi darovaný stroj. Monika křičí, že dárce utopí, a&#160;tlačí udiveného Bláhu zpátky do proudu. Bláha je silnější a&#160;v&#160;řece se máchá Monika a&#160;vzápětí i&#160;já: mám křeče od smíchu a&#160;vůbec se nemůžu rozzuřenému Milanovi bránit.</p>
			<p class="MLP_text ParaOverride-1">Zanedlouho už svorně ležíme na kamenech vyhřátých sluncem, nad námi na větvích plápolají svršky a&#160;jenom od pupíku dolů nás kryjí velké lopuchové listy.</p>
			<p class="MLP_text ParaOverride-1">Dodnes si pamatuji každý detail výletu, který se vyhýbal všem kopcům. Přehrávám si ho jako film pokaždé, když mi je z&#160;něčeho úzko. Třeba z&#160;toho, že nemám čas na rozmyšlenou a&#160;musím rovnou skočit na tenký led. Čím jsem starší, tím více hledám odvahu, protože už jsem viděl hodně lidí, kteří se tváří v&#160;tvář něčemu hroznému zastavili a&#160;bublinky pod jejich nohama začaly zděšeně utíkat na všechny strany.</p>
			<p class="MLP_text ParaOverride-1">Právě v&#160;takových chvílích si pouštím na zavřená víčka obrázky s&#160;lopuchy a&#160;někdy pak jako kouzlem cítím zase to klidné štěstí, které je v&#160;těch spáčích asi navěky uložené.</p>
		</div>
</body>
</html>