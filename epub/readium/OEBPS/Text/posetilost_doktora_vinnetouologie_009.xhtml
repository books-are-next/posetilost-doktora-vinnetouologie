<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>posetilost_doktora_vinnetouologie-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="posetilost_doktora_vinnetouologie-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-5" class="MLP_uroven2_kapitola ParaOverride-1">Dědek</p>
			<p class="MLP_text_bez1radku ParaOverride-1">Obdivovaný titul ViDr. měl Dědek na dveřích garsonky. Jeho tatínek byl hlavním architektem města, a&#160;když začal Dědek studovat na fakultě češtinu a&#160;dějepis, nebyl problém zařídit mu bydlení poblíž školy. Nešlo o&#160;přepych, spíše o&#160;satisfakci za to, že kvůli svým rodičům nesměl studovat v&#160;Praze, odkud se museli kdysi z&#160;politických důvodů stáhnout do pohraničí.</p>
			<p class="MLP_text ParaOverride-1">Dědek nebydlel sám, ale se spolužačkou Monikou, a&#160;aby utáhli nájem a&#160;výdaje na domácnost, chodil občas na noční směny do chemičky a&#160;Monika na odpolední do prádelny nemocnice, kousek od fakulty.</p>
			<p class="MLP_text ParaOverride-1">Co ho znám, nosil pěstěný plnovous a&#160;perfektně nažehlenou bílou košili. Kdosi mi vyprávěl, že i&#160;na povinných vykopávkách vytáhl každé ráno jednu z&#160;košil, naštosovaných v&#160;kufru, v&#160;ní kopal krumpáčem a&#160;vozil v&#160;kolečku hlínu, večer v&#160;ní šel do hospody a&#160;před usnutím ji hodil do igelitového pytle pod postelí, aby se ráno dostalo na další. V&#160;bílé košilce se objevoval i&#160;na vrátnici chemičky, když mu začínala noční.</p>
			<p class="MLP_text ParaOverride-1">Poté co se odstěhoval od rodičů, vozila nějaký čas maminka týdenní zásobu košil v&#160;neděli za ním a&#160;v&#160;kastrůlku s&#160;ní cestoval ještě pořádně tlustý biftek, který jídal Dědek s&#160;rodiči přesně ve dvanáct neděli co neděli po mnoho let. Monika si ale vynutila, že se bude o&#160;Dědka starat sama, a&#160;tak byla garsonka překřižovaná šňůrami, na kterých se neustále sušily košile.</p>
			<p class="MLP_text ParaOverride-1">Když jsem poprvé zmáčkl na zvonek s&#160;perfektním mosazným štítkem, na němž bylo vyryto <span class="MLP_znak_kurziva_11b">MILAN STARÝ, DOKTOR VINNETOUOLOGIE</span>, a&#160;vešel, musel jsem hlavou uhýbat mokrému prádlu, dokud jsem se nedopracoval až ke stolu v&#160;kuchyňce. Dědek se pobaveně usmíval. Bylo hodně večer, ale Milan byl díky směnám noční pták a&#160;Monika, která měla po odpolední v&#160;horké prádelní páře, spala na gauči hned vedle stolu.</p>
			<p class="MLP_text ParaOverride-1">Zapovídali jsme se, a&#160;přeslechli dokonce rány na schodech, po kterých Bláha s&#160;horlivostí sobě vlastní táhl obrovské rezavé dvojkolo. Bylo jaro a&#160;městské služby rozestavěly v&#160;ulicích kontejnery na větší odpad. Ty kontejnery Bláhu magicky přitahovaly. Kroužil kolem nich, vypouštěl oblaka dýmu a&#160;mezi mocnými šluky ryčel, že mu ty kontejnery zas povyrážely všechny pojistky, protože se v&#160;nich ukrývají hotové poklady.</p>
			<p class="MLP_text ParaOverride-1">Zaslechli jsme zvonek a&#160;Dědek opatrně otevřel. Záhy ho nabral Bláha špinavým předním kolem rovnou do břicha a&#160;na jeho naškro­bené košili vytvořil pořádný černý pruh. Dědka to zmátlo, ale než se trochu vzpamatoval, prodíral se Bláha mezi košilemi dovnitř. O&#160;některé se otřel řetězem, jiné strhl na zem a&#160;podrážkami změnil k&#160;nepoznání. Pomalu bylo jasné, že Dědek celý příští týden nemá v&#160;čem chodit, ale nešťastník nechtěl křičet, aby nevzbudil družku.</p>
			<p class="MLP_text ParaOverride-1">Viditelnost se výrazně zlepšila a&#160;Bláha se trochu zorientoval. Dvojkolo opřel o&#160;stůl, sebral ze země špinavý hadr, v&#160;nějž se změnila vypraná košile, a&#160;se spokojeným mručením začal kolo pečlivě pucovat. Černá špína stékala na béžový koberec. Dědek konečně strašlivě zařval, jenže tím vyděsil spící Moniku, a&#160;než ji uklidnil, bylo po boji. Čistá košile nezbyla ani jedna, na koberci zůstala veliká skvrna a&#160;vedle vycíděného kola stál Bláha, culil se a&#160;skromně šeptal: „To je pro vás dva. Dárek. Není nic romantičtějšího než vidět dva šťastné, zamilované lidi, jak proplouvají na dvojkole krajinou.“</p>
		</div>
</body>
</html>