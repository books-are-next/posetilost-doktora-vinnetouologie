<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>posetilost_doktora_vinnetouologie-12</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="posetilost_doktora_vinnetouologie-12" xml:lang="cs-CZ">
		<div class="Z-kladn--textový-r-meček">
			<p id="_idParaDest-11" class="MLP_uroven2_kapitola ParaOverride-1">Roudnické rosé</p>
			<p class="MLP_text_bez1radku ParaOverride-1">Dědkovi se ulevilo. Říkal, že jsem jeho zásluhou málem z&#160;fakulty vyletěl a&#160;teď jsem se trošku jeho zásluhou na fakultě udržel. Na důkaz radosti koupil několik lahví roudnického zámeckého rosé, které se prodávalo v&#160;Ústí na jediném místě, v&#160;Zelenině naproti hlavnímu nádraží. Ty lahve dal jednoho dne časně z&#160;rána do baťohu a&#160;odjel prvním vlakem do Děčína a&#160;odtud dělnickým autobusem za Hřensko, sešel po dlouhých kamenných schodech dolů k&#160;jezu u&#160;mlýna, vytáhl první lahev vína, omotal ji žlutou suchou trávou, která tam trčela ze sněhu, a&#160;schoval ji do skuliny pod starým mlýnským kamenem. A&#160;pak šel dál a&#160;dál údolím říčky Kamenice a&#160;ukládal je v&#160;dutém pařezu, ve skalní rozsedlině, ve vykotlaném břehu zamr­z­lého potoka&#160;– a&#160;všechno pečlivě zaznamenával do mapy, kterou pak ve vlaku na zpáteční cestě dvakrát obkreslil.</p>
			<p class="MLP_text ParaOverride-1">Ty mapy nám předal na ústeckém nádraží, kde se k&#160;nám přidal jakoby nic a&#160;předstíral, že právě vylezl z&#160;postele. Bláha se do své mapy celou cestu vlakem nevěřícně mračil a&#160;rozzářil se, teprve když seběhl s&#160;cigaretou v&#160;puse nedočkavě schody ke mlýnu a&#160;zamával lahví nad hlavou. A&#160;řval nadšením, když Dědek vytáhl z&#160;batohu tři broušené skleničky a&#160;my procházeli s&#160;roudnickým rosé v&#160;ruce údolím k&#160;další značce na mapě. A&#160;když bylo za námi těch lahví několik, spustil na roudnické zámecké celé ódy a&#160;řval, že se zrovna chystal přestat pít, ale tohle skvělý víno mu úplně povyráželo všechny jističe. Dědek se na nás díval a&#160;jakoby plaše se usmíval a&#160;já cítil tu přetrvávající vzájemnost, chuť udělat si radost.</p>
			<p class="MLP_text ParaOverride-1">Najednou bylo slunce vysoko nad námi a&#160;údolí se měnilo v&#160;úzký kaňon, do kterého se vejde už jenom řeka. Pomalu jsme se vydali na zpáteční cestu a&#160;do toho Bláha křičel, že teď to přece nemůžeme zabalit.</p>
			<p class="MLP_text ParaOverride-1">Když jsme konečně dorazili do Děčína, dostali jsme hlad, ale dohromady jsme měli peněz tak akorát na vlak. Postávali jsme s&#160;očima navrch hlavy v&#160;nádražním bufetu a&#160;najednou Dědka napadlo, že je načase, aby on, intelektuál z&#160;aristokratického rodu, ozkoušel pocity člověka, který se i&#160;v&#160;naší rozvinuté společnosti musí živit zbytky ze stolu druhých. Možná jen tak nahlas uvažoval, zato Bláha už křičel: „Vsaď se, že to po tý bábě dojedu!“ Za chvíli významně pomlaskával nad nedojezeným gulášem. To Dědka rozpumpovalo, a&#160;když si sundal bundu, odhodlání stát se bufeťákem hezky kontrastovalo s&#160;jeho dokonale bílou naškrobenou košilí.</p>
			<p class="MLP_text ParaOverride-1">Přehlédl prostor: v&#160;bufetu stojí tři řady po třech stolech. Označil je písmeny A, B, C a&#160;stoly číslicemi 1, 2, 3. Jako strategické místo označil stůl B2. Vzápětí u&#160;něj s&#160;Bláhou seděli a&#160;kontrolovali terén. Bláha byl nadšením bez sebe, když hlásil, že paní na C1 se potýká s&#160;hovězím na kmíně už hezky dlouho a&#160;vypadá to, že nedojí. Dědek zaujatě sledoval svou sekci se stoly A1-3, ale aby byl systém dokonalý, potřebovali na prostřední řadu mne. Nechtěl jsem. Slíbili mi, že můžu jenom hlásit stav, ale rozjetému Bláhovi to za chvíli nestačilo.</p>
			<p class="MLP_text ParaOverride-1">Jeho oči dostaly extatický lesk a&#160;sledovaly každého, kdo si od pultu přinášel něco na tácu. „Na C3 kuře a&#160;brambor, paní ve středním věku, asi se synem, syn kolem pěti let, guláš s&#160;pěti knedlíky, dospělá porce, kluk nemá šanci,“ hlásil Bláha. „Sledovat, zbytky guláše zajistit!“ rozkazoval Dědek.</p>
			<p class="MLP_text ParaOverride-1">Kluk snědl tři knedlíky, Dědek s&#160;Bláhou po jednom. Dědek vstal, přinesl od pultu ubrousky a&#160;obřadně si utírali pusy. Pak se na mne podívali a&#160;rozchechtali se. Ze všeho nejvíc je pobavil můj zoufalý výraz. Měl jsem pocit, že hanbou umírám, a&#160;je to ponoukalo k&#160;dalším kouskům.</p>
			<p class="MLP_text ParaOverride-1">„Slečna na A1, řízek s&#160;bramborovým salátem, na první pohled silně vyvinuté humanistické cítění, psychologicky na ni působit,“ radil Dědek Bláhovi. „Slečno, náš kamarád je bez peněz a&#160;celý den nejedl. Při pohledu na váš řízek se mu dělá vyčerpáním mdlo,“ šeptal Bláha tím směrem. „Nestyď se a&#160;popros bohatší spoluobčanku o&#160;trochu řízku,“ plácl mne povzbudivě Dědek po ramenou. „Slečna přestala jíst a&#160;přemýšlí,“ křičel Bláha na celou halu. „Zřejmě potřebuje čas, aby překonala poslední zbytky sobectví, držíme ti palce,“ řekl Dědek nahlas. Najednou ti pacholci úplně ztichli.</p>
			<p class="MLP_text ParaOverride-1">Ta slečna se náhle zvedla, vzala svůj tác a&#160;zamířila k&#160;našemu stolu. Neviděl jsem to, protože jsem ji měl celou dobu za zády a&#160;navíc jsem klopil svůj rudý obličej až na umakart stolu. Ale o&#160;nic jsem nepřišel: Bláha svým pronikavým hlasem všechno komentoval. Sedla si na volnou židli u&#160;našeho stolu a&#160;pošoupla tác směrem ke mně. V&#160;tu chvíli se mi úplně zastavilo srdce, i&#160;dech i&#160;vědomí mě muselo úplně opustit, protože když jsem znovu začal vnímat, viděl jsem před sebou to děvče, které jsem potkal tenkrát na nádraží v&#160;lese, jak ukrajuje kousek svého řízku a&#160;zvedá ho na vidličce.</p>
			<p class="MLP_text ParaOverride-1">„Poprosili jsme slečnu, aby tě nakrmila, protože vypadáš vyčerpaně,“ vysvětlil mi Dědek a&#160;v&#160;očích měl všechny čerty. Bláha jen stěží dusil smích. Úžasem mi klesla brada. Dívka mých snů, slečna, se kterou jsem si vyfantazíroval desítky romantických setkání v&#160;soutěskách a&#160;na děčínském nádraží a&#160;taky u&#160;moře na pláži a&#160;co já vím kde ještě a&#160;ve kterých jsem figuroval jako romantický typ anebo praktický typ anebo sečtělý intelektuál, to pochopila po svém a&#160;strčila mi řízek do pusy.</p>
			<p class="MLP_text ParaOverride-1">Nevěděli, že o&#160;tu holku stojím. Omlouvali se mi pak, jak mohli, ale pro mne se stejně to pouto mezi mnou a&#160;Dědkem najednou roztrhalo a&#160;začal jsem se mu vyhýbat. A&#160;nechodil jsem naschvál na přednášky, které jsme měli společné s&#160;Bláhou, a&#160;když se mu podařilo zkřížit mi cestu, křičel jsem na něj, že se divím, že se pod ním ještě nepropadl led, když po všem dupe jako slon v&#160;porcelánu. Kluci za mnou vyslali Moniku, aby zjistila, co se děje, a&#160;pak mi po ní vzkazovali, že budou jezdit do Děčína, dokud tu holku nenajdou.</p>
			<p class="MLP_text ParaOverride-1">Někdy, když se vracím večer unavený z&#160;práce, pozoruji studenty. Na rozdíl ode mne se zdají plní energie. Často se neudržím a&#160;závidím jim tu lehkost, s&#160;jakou dokáží být šťastní. Je to samozřejmě pošetilost. Jako bych si nepamatoval trápení a&#160;strachy, které jsem míval v&#160;jejich věku, jako bych zapomněl, jak černě jsem po příhodě v&#160;bufetu viděl celý svět.</p>
			<p class="MLP_text ParaOverride-1">Oženil jsem se ani ne za dva roky, a&#160;ačkoli si to žena moc přála, dlouho jsme se nedostali k&#160;moři. Děcko bylo malé, pak nebyly peníze, pak se zařizoval větší byt. Když se to konečně povedlo, malému byla cesta autobusem dlouhá a&#160;celou ji prozlobil. V&#160;kajutě na trajektu bylo dusno, takže v&#160;noci nespal, a&#160;my jsme přijeli na místo úplně vyčerpaní. Ale přesto, když jsme jednou stáli na pláži, dokázala se rozběhnout proti vlnám a&#160;udělat pár neuvěřitelně lehkých tanečních krůčků. Nikdy jsem si nemyslel, že je život kdovíjak lehký, ale teď jsem viděl, že se celá jeho tíha dá zvednout nad hlavu a&#160;že i&#160;když se nám nohy boří po kotníky do písku, ještě pořád se dá při tom tančit.</p>
		</div>
</body>
</html>